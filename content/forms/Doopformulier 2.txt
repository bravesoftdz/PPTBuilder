Gemeente van onze Heer Jezus Christus, 
 
Laten we eerst luisteren naar wat de Bijbel zegt over de instelling en de betekenis van de doop. 
Voordat onze Heer Jezus naar de hemel ging, droeg Hij zijn leerlingen op de wereld in te gaan en alle volken tot zijn leerlingen te maken. De mensen die tot geloof kwamen, moesten gedoopt worden in de naam van de Vader en de Zoon en de heilige Geest.
<---
Bij deze instelling van de christelijke doop heeft Jezus gezegd: <i>Wie gelooft en gedoopt is zal worden gered, maar wie niet gelooft zal worden veroordeeld.<i> 
Kort daarna werd de heilige Geest uitgestort op het pinksterfeest. Circa drieduizend mensen kwamen tot geloof en werden gedoopt.
<---
Het water waarmee wij gedoopt worden, laat ons zien dat wij door de zonde onrein zijn en dat onze zonden afgewassen moeten worden. Als nageslacht van Adam zijn wij in zonde ontvangen en geboren. Job weet zeker dat geen mens tot reinheid kan brengen wat onrein is. Van nature staan wij bloot aan Gods toorn. Daarom kunnen we slechts door een algehele reiniging het koninkrijk van God ingaan.
<---
Dit kunnen wij onszelf niet geven en daarom zoeken wij onze redding buiten onszelf in Jezus Christus, Gods Zoon. Bij Hem alleen is die te vinden. Het water bij de doop wijst heen naar het bloed van Jezus Christus, dat onze zonden afwast, zodat we in Hem rein zijn voor God. Onze zonden worden verzoend doordat God ons toerekent wat Christus door zijn lijden en sterven heeft verdiend.
<---
Bij onze doop ontvangen we het teken en zegel van wat God ons in het verbond van zijn genade belooft. 
<i>De Vader<i> bezegelt ons dat Hij met ons een eeuwig verbond sluit. Hij belooft ons dat Hij ons tot zijn kinderen en erfgenamen aanneemt en altijd als een Vader voor ons wil zorgen, in voor- en tegenspoed. 
<i>De Zoon<i> bezegelt ons dat Hij al onze zonden afwast met zijn bloed. Hij belooft dat Hij ons doet opstaan in een nieuw leven, zoals Hij eens opstond uit de dood. Hij zegt ons toe dat God ons de rechtvaardigheid van Hem toerekent.
<---
<i>De Heilige Geest<i> bezegelt ons dat Hij in ons wil wonen en werken. Hij belooft ons dat Hij ons tot leden van Christus wil heiligen, en zegt ons toe dat Hij ons wil doen delen in wat we in Christus hebben. Dat is het afwassen van onze zonden en het dagelijks vernieuwen van ons leven, totdat wij ten slotte zonder enige zonde, met heel de gemeente van de uitverkoren kinderen van God, eeuwig leven.
<---
De HEER geeft ons in de doop niet een bevestiging van ons geloof of van onze bekering, maar een teken en zegel van zijn verbondsbeloften. Met vrijmoedigheid mogen wij bidden om de vervulling daarvan. Aan dit gebed verbindt Hij zijn zegen. 
Wanneer wij Hem echter niet geloven op zijn Woord, verbreken wij dit verbond. Dit ongeloof blijft niet zonder gevolgen. Tegenover Gods verbondszegen staat zijn verbondswraak.
<---
Nu willen wij horen waarom kleine kinderen gedoopt worden.
De kinderen van gelovige ouders ontvangen de heilige doop als teken en zegel van het verbond dat God ook met hen gesloten heeft, al begrijpen ze er nog niets van. Voor de HEER horen zij er helemaal bij. 
Toen de HEER zijn volk uit de slavernij van Egypte leidde, werden óók de kinderen bevrijd. Zij zijn een deel van zijn gemeente, aan wie Hij zijn heil belooft.
<---
Tot allen zegt Hij: <i>Ik ben de HEER, uw God.<i> Hij belooft oud èn jong naar het beloofde land te brengen. 
Wanneer het merendeel in de woestijn omkomt, is dat geen gevolg van een tekort in Gods belofte, maar is dit enkel en alleen te wijten aan hun ongeloof.
<---
Gods verbondsbeloften gelden voor de gelovigen en voor hun kinderen. De HEER sloot een verbond met Abraham de vader van alle gelovigen, en met zijn nageslacht. Als teken van dit genadeverbond moesten de jongens op hun achtste levensdag besneden worden. Wie de besnijdenis niet overeenkomstig Gods bevel uitvoerde, verbrak dit verbond en riep de toorn van God op. 
Nu het bloed van Christus gevloeid heeft, is de besnijdenis als verbondsteken niet meer nodig.
<---
De HEER vervulde zijn belofte aan Abraham en als teken daarvan wijst het doopwater heen naar Jezus Christus de grote Zoon van Abraham. Christus’ bloed reinigt van alle zonden. 
Aan de christelijke gemeente te Kolosse laat Paulus weten dat zij die gedoopt zijn, niet besneden hoeven te worden. Zoals het God in het Oude Testament ten diepste ging om de besnijdenis van het hart, zo geldt dit evenzeer het gedoopte kind in de nieuwtestamentische gemeente.
<---
Aan de gemeente te Korinte schrijft dezelfde apostel dat de kinderen van een gelovige vader of moeder heilig zijn. Zij zijn niet zonder zonde, maar worden apart gezet van de wereld om hen heen, om de Heer met en in zijn gemeente te dienen. Heel de gemeente wordt daarom geroepen tot geloof en levensheiliging. Deze gemeente wordt in het Woord van God gewaarschuwd voor ongeloof. Allen wordt op het hart gebonden dat alleen wie gelooft wat de HEER belooft, het heil metterdaad ontvangt.
<---
Wanneer Paulus het evangelie in Europa verkondigt, komen in Filippi Lydia en de gevangenbewaarder door de heilige Geest tot geloof in de Heer Jezus. Samen met hun huisgenoten worden ze gedoopt. Aan de Korintiërs schrijft Paulus dat hij het huisgezin van Stefanas heeft gedoopt. 
Op de pinksterdag heeft Petrus verkondigd: <i>Want voor u geldt deze belofte, evenals voor uw kinderen en voor allen die ver weg zijn en die de Heer, onze God, tot zich zal roepen.<i>
<---
Zo komt de HEER ook nu nog met zijn belofte van vergeving en vernieuwing tot de gelovigen en hun kinderen, want ook zij behoren tot zijn verbondsgemeente.
<---
Het gaat in het Oude en in het Nieuwe Testament om hetzelfde verbond met dezelfde beloften, ook al wisselt het teken ervan. Daarom mogen de gelovigen en hun kinderen slechts één keer de doop ontvangen. Wat God zegt, blijft gelden. De christelijke kerk belijdt dan ook: <i>één doop tot vergeving van de zonden.<i>
<---
Op grond van deze beloften van de drie-enige God behoren gelovige ouders dagelijks voor hun kinderen te bidden, en mogen zij vragen om de vervulling van die beloften van het verbond. Zij moeten hun kinderen van jongs af aan leren ook zelf daarom te bidden, in het vaste vertrouwen dat de HEER deze gebeden zal verhoren. Ouders zijn in de opvoeding geroepen hun kinderen te leren diep ontzag voor de HEER te hebben. Ze moeten hun kinderen voorgaan in het vertrouwen op God en in het leven voor Hem.
<---
Beiden, ouders en kinderen, worden opgeroepen om de zondige wereld de rug toe te keren en te vechten tegen de zonde. 
Heel de gemeente ziet er naar uit en bidt erom dat de gedoopte kinderen zelf de HEER gaan kennen en in het openbaar belijdenis van hun geloof afleggen.
<---
Voordat wij overgaan tot de bediening van de heilige doop, bidden we tot de HEER, onze God.
<---
#template:%1 Bidden voor doop%#
<---
<i>Vragen aan de doopouders<i>
 
U hebt gehoord dat de doop een instelling van de Heer is en een teken en zegel van zijn belofte, waarin ook uw kind deelt. Daarom vragen we u een eerlijk antwoord te geven voor God en zijn gemeente op de volgende vragen:
<---
Erkent u dat %Naam kind% zondig en schuldig ter wereld is gekomen en daarom aan allerlei ellende en zelfs aan het eeuwig oordeel onderworpen is, en dat %hij of zij% toch in Christus voor God heilig is en daarom als lid van %zijn of haar% gemeente gedoopt behoort te zijn?

Belijdt u dat de leer van het Oude en Nieuwe Testament, zoals die in de Apostolische Geloofsbelijdenis samengevat is en in deze gemeente verkondigd wordt, de ware en volkomen leer van de verlossing is?
<---
Belooft u dat u uw %zoon of dochter% zult voorgaan in een christelijke manier van leven en %hem of haar% zo goed mogelijk zult onderwijzen en laten onderwijzen om %hem of haar% te leren begrijpen wat het betekent dat %hij of zij% gedoopt is?

%Vader en moeder% %Naam ouders%, wat is daarop uw antwoord?
<---
#template:Doop picto#
<---
<i>Opwekking aan de gemeente<i>

Geliefde broeders en zusters, ontvang als gemeente dit kind met liefde in uw midden. Weet u geroepen deze ouders te steunen door uw voorbede en voorbeeld. Wees ook, wanneer dat nodig en mogelijk is, daadwerkelijk bereid, eraan mee te helpen dat dit kind groeit in het geloof, de genade en het kennen van onze Heer Jezus Christus. Immers, <i>wij zijn allen gedoopt in één Geest en zijn daardoor één lichaam geworden.<i> Hiertoe helpe ons de Heer door zijn Geest.
<---
#template:%2 Bidden na doop%#
