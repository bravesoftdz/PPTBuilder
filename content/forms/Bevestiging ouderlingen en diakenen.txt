<i>Inleiding<i>

De kerkenraad heeft u tweemaal de namen van de broeders bekendgemaakt die tot %ouderling en diaken% gekozen zijn, om na te gaan of iemand een gegrond bezwaar tegen hun bevestiging had in te brengen. Gelukkig waren zulke bezwaren niet aan de orde. Daarom worden deze broeders nu in de naam van onze Heer in hun ambt bevestigd.
<---
<i>Onderwijs<i>

Als het hoofd van de kerk zorgt Christus vanuit de hemel voor zijn gemeente op aarde. Daarvoor neemt hij mensen in dienst. De apostel Paulus wijst daarop, met de woorden: … <i>hij is het die apostelen heeft aangesteld, en profeten, evangelieverkondigers, herders en leraren, om de heiligen toe te rusten voor het werk in zijn dienst. Zo wordt het lichaam van Christus opgebouwd.<i> Als de goede herder zorgt hij voortdurend voor zijn kudde en stelt hij herders aan om in zijn naam de schapen te weiden.
<---
(Over ouderlingen:)

Oudsten vinden we al in het Oude Testament; ze bekleedden daar een leidende 
functie. In het Nieuwe Testament lezen we dat de apostelen, door de Geest van 
Christus geleid, in elke gemeente oudsten aanstelden. Er waren in de 
vroegchristelijke kerk oudsten die leiding gaven – bij ons ouderlingen genoemd - én 
oudsten die daarnaast preekten en onderwijs gaven, onze dienaren van het woord of
predikanten. 
<---
Met hen vormen de ouderlingen de kerkenraad. Door de leiding van 
de gemeente toe te vertrouwen aan de ouderlingen met de predikanten, beschermt 
Christus zijn kerk tegen heerszuchtig optreden van enkelingen.

Over de taak van de ouderlingen spreekt het Nieuwe Testament op diverse plaatsen.
<---
Samen met de predikanten moeten ze als herders de gemeente besturen en verzorgen. 
In de eerste plaats letten ze erop dat ieder lid van de gemeente zich met woord en daad gedraagt in overeenstemming met het evangelie. Ze bezoeken de leden van Christus’ gemeente om hen met het woord van God te troosten, te waarschuwen en te onderwijzen. Hen die zich in leer of leven slecht gedragen, wijzen ze terecht en ze zorgen ervoor dat doop en avondmaal niet ontheiligd worden.
<---
Op hen die bewust in zonde blijven leven, passen ze de christelijke tucht toe.
In de tweede plaats zorgen ze er als beheerders van Gods huis voor dat alles in de gemeente vreedzaam en ordelijk toegaat, en wel zo als Christus het geboden heeft. Ze letten erop dat niemand een ambt bekleedt in de gemeente zonder daartoe op een wettige manier geroepen te zijn. De predikanten helpen ze met raad en daad.
<---
In de derde plaats houden de ouderlingen toezicht op leer en leven van de dienaren van het woord. Er mag immers geen dwaalleer worden verkondigd en de gemeente moet in elk opzicht worden opgebouwd. De apostel Paulus draagt de oudsten op waakzaam te zijn en ervoor te zorgen dat geen wolven de schaapskooi van Christus binnendringen.
De ouderlingen zullen deze taken kunnen vervullen als ze Gods woord ijverig bestuderen en zich oefenen in het dienen van God. 
<---
(Over diakenen:)

De Schriften leren ons dat barmhartigheidbetoon voortvloeit uit de liefde van Christus. Hij kwam in de wereld om te dienen en ontfermde zich over velen die in nood waren. In navolging van haar Heer zorgde de eerste christelijke gemeente ervoor dat niemand in haar midden gebrek leed. Ieder kreeg naar wat hij nodig had.
<---
De Heer roept ook nu op tot het betonen van gastvrijheid, offervaardigheid en barmhartigheid, om zwakken en hulpbehoevenden volop te laten delen in de blijdschap van Gods volk. In de gemeente van Christus mag niemand ongetroost leven in ziekte, eenzaamheid of armoede.
Met het oog op deze hulpverlening heeft Christus diakenen aan zijn gemeente gegeven. 
<---
We lezen hoe de apostelen speciale ambtsdragers lieten kiezen, toen ze zelf niet meer in staat waren al het werk in de kerk naar behoren te verrichten. 
De diakenen moeten ervoor zorgen dat de hulpverlening in en door de gemeente goed verloopt. Ze bezoeken de gemeenteleden thuis om zich op de hoogte te stellen van hun moeiten of om hen aan te sporen tot hulpbetoon. Ze inventariseren de gaven van de gemeenteleden en zetten die in waar dat nodig is.
<---
Bovendien zamelen ze de giften uit de gemeente in, beheren die en delen die in de naam van Christus uit. Ze bemoedigen hen die de liefdegaven van Christus ontvangen, met het woord van God. De heilige Geest brengt eenheid in de gemeente en laat die ervaren aan het heilig avondmaal. De diakenen spannen zich er met woord en daad voor in dat deze eenheid zichtbaar wordt in de onderlinge liefde. 
Zo zullen we als gemeente groeien in liefde voor elkaar en voor alle mensen.
<---
<i>Bevestiging<i>

Geliefde broeders, u staat klaar om uw ambt op u te nemen. Ik verzoek u de volgende vragen te beantwoorden voor God en zijn heilige gemeente:
 
Bent u ervan overtuigd dat God zelf u door zijn gemeente tot deze dienst heeft geroepen?
 
Aanvaardt u de schriften van het Oude en Nieuwe Testament als het enige Woord van God en de volkomen leer van de verlossing, en wijst u alles af wat daarmee in strijd is? 
<---
Belooft u in overeenstemming daarmee uw ambt trouw te vervullen en u daarbij met ontzag voor God in heel uw leven te gedragen?
 
Belooft u u te onderwerpen aan de kerkelijke vermaning en tucht, in overeenstemming met de kerkorde, als u in leer of leven zondigt?
 
Wat is daarop uw antwoord?
<---
<i>Zegen<i>

Moge onze almachtige God en Vader u geven dat u deze dienst trouw en met goed resultaat zult vervullen. Amen
<---
<i>Opdracht<i> 

(Aan de ouderlingen) 

Broeders ouderlingen, bestuur de gemeente met toewijding, samen met de dienaren van het woord. Gedraag u als herders over de kudde van God als u troost en waar­schuwt. Waak erover dat de gemeente blijft bij de zuivere leer en daaruit leeft. Neem ter harte wat de apostel Petrus schrijft
<---
Hoed Gods kudde waarvoor u de verantwoordelijkheid hebt, houd goed toezicht – <i>niet gedwongen maar vrijwillig, zoals God dat wil, en niet om er zelf beter van te worden maar met belangeloze toewijding. Stel u niet heerszuchtig op tegenover de kudde die aan u is toevertrouwd, maar geef het goede voorbeeld.<i>
<---
(Aan de diakenen) 

Broeders diakenen, toon u toegewijd en actief bij het inzamelen en beheren van de giften uit de gemeente en het inventariseren en inzetten van de gaven in de gemeente. Laat het allemaal ten goede komen aan wie hulp nodig heeft. Bemoedig en help iedereen die in zorgen leeft of eenzaam is. Geef zo aan de gemeente een goed voorbeeld van de onderlinge zorg waartoe Christus ons allemaal oproept.
<---
(Aan de ouderlingen en de diakenen) 

Wees allen trouw in uw dienst. Houd vast aan het mysterie van het geloof, met een zuiver geweten. Dan verwerft u aanzien en kunt u door uw geloof in Christus Jezus vrijuit spreken en bent u welkom bij het feestmaal van uw Heer.
<---
(Aan de gemeente) 

En u, geliefde broeders en zusters, ontvang deze mannen als dienaren van God. Erken de ouderlingen als opzieners en herders van de gemeente. Acht hen hoog om hun werk. Gehoorzaam uw leiders en schik u naar hen, want zij waken over uw leven en zullen daarvan ook rekenschap moeten afleggen. Zorg ervoor dat ze hun taak met vreugde kunnen vervullen, zodat ze geen reden tot klagen hebben: dat zou u zeker niet ten goede komen.
<---
Zorg dat de diakenen de middelen hebben om hun werk te doen. Wees goede rentmeesters over wat de Heer u toevertrouwt en weet u in de gemeente van Christus geroepen om te dienen. Laat ieder in de gemeente die in nood verkeert, dankbaar de hulp aanvaarden die Christus door de diakenen wil geven.
<---
#template:%Gebed%#
