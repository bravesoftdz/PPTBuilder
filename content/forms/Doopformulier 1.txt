Gemeente van onze Heer Jezus Christus,
 
<i>Over de doop<i>

Bij de doop word je in water ondergedompeld of ermee besprenkeld. Zo wordt zichtbaar gemaakt dat je in de ogen van God vuil bent, belast met zonde. Je bent al schuldig als je wordt geboren, al zondig sinds je moeder je ontving. Zo kan God je niet accepteren. Je kunt zijn koninkrijk alleen binnengaan als je opnieuw geboren wordt en een nieuw leven krijgt
<---
De doop wil je dus laten beseffen hoe slecht je eigenlijk bent. Dan kun je je alleen nog maar klein maken voor God, want je kunt jezelf niet redden. Alleen Jezus Christus kan dat, door je vuilheid af te wassen en je een nieuw leven te geven.
<---
De doop is een teken en zegel dat Jezus Christus je inderdaad schoon wil wassen. Hijzelf heeft immers de opdracht gegeven te dopen in de naam van de Vader en de Zoon en de heilige Geest.
Door je doop garandeert God <i>de Vader<i> je dat hij een eeuwig genade­verbond met je sluit. Hij neemt je aan als zijn kind en erfgenaam. Hij zal altijd voor je zorgen. Het kwaad houdt hij bij je vandaan of hij laat het bijdragen aan het goede.
<---
<i>De Zoon<i> garandeert je dat hij al je zonde van je wegneemt. Hij laat je volledig delen in zijn dood en opstanding en geeft je een nieuw leven. Hij schenkt je zijn eigen volmaakte zuiverheid. Hij zorgt ervoor dat God je vrijspreekt. 
<i>De heilige Geest<i> garandeert je dat hij in je komt wonen. Hij maakt je één met Christus. Hij maakt tot je persoonlijk eigendom wat je in Christus al hebt. Daardoor zul je eens volmaakt zuiver zijn. Dan zul je eeuwig leven te midden van het volk dat God heeft uitgekozen.
<---
Van jouw kant ben je nu verplicht God zo te gehoorzamen als bij je nieuwe leven past. Je moet geloven in deze ene God - Vader, Zoon en heilige Geest - en hem liefhebben met heel je hart, met heel je ziel, met heel je verstand en met inzet van al je krachten. Je moet met de wereld van de zonde breken, wat zondig in je is laten afsterven en vol ontzag voor God leven.
Als je uit zwakheid nog zonden doet, hoef je toch aan Gods genade niet te twijfelen. Je hoeft je er ook niet bij neer te leggen dat je nu eenmaal zondig bent. Je doop garandeert immers dat God voor eeuwig een verbond met je gesloten heeft.
<---
<i>Over de kinderdoop<i>

Natuurlijk begrijpen kleine kinderen niets van deze dingen. Toch is dat geen reden om hun de doop te onthouden. Want net zo min als ze beseffen dat ze als nakomelingen van Adam Gods oordeel verdienen, begrijpen ze dat God hen om Christus’ wil in genade aanneemt als zijn kinderen. Wat God aan Abraham heeft beloofd, geldt namelijk nog steeds voor ons en onze kinderen: <i>Ik sluit een verbond met jou en met je nakomelingen, met alle komende generaties, een eeuwigdurend verbond: ik zal jouw God zijn en die van je nakomelingen.<i>
<---
Deze belofte uit het Oude Testament komt terug in het Nieuwe Testament, want de apostel Petrus zegt hetzelfde met de woorden: <i>voor u geldt deze belofte, evenals voor uw kinderen en voor allen die ver weg zijn en die de Heer, onze God, tot zich zal roepen.<i> 
Om deze reden heeft God Abraham opgedragen zijn nakomelingen te besnijden. Die besnijdenis was in de tijd van het oude verbond een bezegeling en teken dat God je wil vrijspreken. 
Verder heeft Jezus Christus zelf kinderen omarmd en hen gezegend door hun de handen op te leggen.
<---
De kinderen van gelovigen horen er dus helemaal bij. Ze zijn erfgenamen van Gods rijk en delen in zijn verbond. Daarom moeten ze gedoopt worden, want in het nieuwe verbond is de doop in de plaats gekomen van de besnijdenis. De ouders horen hun kinderen, wanneer die opgroeien, uit te leggen wat het betekent gedoopt te zijn.
<---
#template:%1 Bidden voor doop%#
<---
<i>Vragen aan de doopouders<i>

Geliefden in Jezus Christus, onze Heer, in geloof moeten we de doop verlangen en niet uit gewoonte of voor de vorm. Daarom vraag ik u eerlijk te antwoorden op de volgende vragen:
 
Erkent u dat %Naam kind% zondig en schuldig ter wereld is gekomen en daarom aan allerlei ellende en zelfs aan het eeuwig oordeel onderworpen is, en dat %hij of zij% toch in Christus voor God heilig is en daarom als lid van %zijn of haar% gemeente gedoopt behoort te zijn?
<---
Belijdt u dat de leer van het Oude en Nieuwe Testament, zoals die in de Apostolische Geloofsbelijdenis samengevat is en in deze gemeente verkondigd wordt, de ware en volkomen leer van de verlossing is?
Belooft u dat u uw %zoon of dochter% zult voorgaan in een christelijke manier van leven en %hem of haar% zo goed mogelijk zult onderwijzen en laten onderwijzen om %hem of haar% te leren begrijpen wat het betekent dat %hij of zij% gedoopt is?
 
%Vader en moeder% %Naam ouders%, wat is daarop uw antwoord?
<---
#template:Doop picto#
<---
<i>Opwekking aan de gemeente<i>

Geliefde broeders en zusters, ontvang als gemeente dit kind met liefde in uw midden. Weet u geroepen deze ouders te steunen door uw voorbede en voorbeeld. Wees ook, wanneer dat nodig en mogelijk is, daadwerkelijk bereid, eraan mee te helpen dat dit kind groeit in het geloof, de genade en het kennen van onze Heer Jezus Christus. Immers, <i>wij zijn allen gedoopt in één Geest en zijn daardoor één lichaam geworden.<i> Hiertoe helpe ons de Heer door zijn Geest.
<---
#template:%2 Bidden na doop%#
