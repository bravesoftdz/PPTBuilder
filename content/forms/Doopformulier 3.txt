<i>Presentatie<i>

Gemeente van onze Heer Jezus Christus, %Naam ouders% hebben te kennen gegeven dat ze hun %zoon of dochter% %Naam kind% willen laten dopen.

<---
<i>Onderwijs<i>

Wanneer in de gemeente van Christus de doop wordt bediend, gebeurt dat uit naam van onze Heer Jezus Christus. Hij heeft zijn apostelen de opdracht gegeven <i>alle volken tot zijn leerlingen te maken en hen te dopen in de naam van de Vader en de Zoon en de heilige Geest en hun te leren zich te houden aan alles wat hij hun opgedragen had.<i>
<---
In de brieven van de apostelen wordt ook over de doop gesproken. Zo zegt Paulus dat wie in Christus Jezus gedoopt zijn, in zijn dood gedoopt zijn. <i>We zijn door de doop in zijn dood met hem begraven om, zoals Christus door de macht van de Vader uit de dood is opgewekt, een nieuw leven te leiden.<i>
 
Ook de kinderen mogen delen in dit geheim, in overeenstemming met de uitspraak van Jezus: <i>Laat de kinderen bij me komen, houd ze niet tegen, want het koninkrijk van God behoort toe aan wie is zoals zij.<i>
<---
Het volk Israël trok met zijn kinderen uit Egypte, het land van duisternis en slavernij, door de Rietzee en de woestijn op weg naar het beloofde land. <i>Ze lieten zich allemaal dopen in de wolk en in de zee.<i> Gods belofte en opdracht waren dus ook bedoeld voor de kinderen.
 
Al vanaf Abraham, de vader van alle gelovigen, wordt het verbond ingescherpt door de besnijdenis aan jongens op de achtste dag na de geboorte. 
<---
Volgens de apostel Paulus zijn de gelovigen in Christus besneden, <i>niet door mensenhanden, maar met de besnijdenis van Christus, door het afleggen van het aardse lichaam.<i> <i>Toen u gedoopt werd,<i> zo schrijft hij verder aan de gemeente te Kolosse, <i>bent u immers met hem begraven.<i> Zo heeft de kerk sinds de dagen van de apostelen aan de kinderen de doop bediend.
<---
De doop <i>in de naam van de Vader<i> is een teken en zegel dat God de Vader voor eeuwig zijn genadeverbond met ons sluit. Hij laat daarmee weten dat hij ons als zijn kinderen en erfgenamen aanneemt en zich voor ons inzet.
De doop <i>in de naam van de Zoon<i> is een teken en zegel dat de Heer Jezus al onze zonden afwast op grond van zijn lijden en sterven. We mogen met hem opstaan in een nieuw leven, bevrijd van zonde en schuld.
<---
<i>In de naam van de heilige Geest<i> gedoopt worden is een afbeelding en garantie dat hij vast en zeker in ons wil wonen en werken. Hij verbindt ons aan Christus en doet ons delen in het heil dat Christus voor ons verdiend heeft. De schatten van Christus maakt hij ons eigen: de afwassing van onze zonden en de dagelijkse vernieuwing van ons leven totdat wij eenmaal met alle heiligen God zullen loven in de wereld die komt.
<---
<i>Doopgedachtenis<i>

De doop gebiedt ons God zo te gehoorzamen als bij ons nieuwe leven past. Laten we dus toegewijd zijn aan de ene God - Vader, Zoon en heilige Geest. Laten we hem vertrouwen en liefhebben met heel ons hart, met heel onze ziel, met heel ons verstand en met al onze kracht. Loslaten moeten we al wat onheilig is. Afsterven moet ons oude, zondige leven, opdat we helemaal een nieuw leven leiden in dienst van God.
<---
Als we uit zwakheid in zonde vallen, hoeven we niet aan Gods genade te twijfelen. De doop is immers een zegel en vast teken dat het verbond, dat God met ons gesloten heeft, eeuwig is.
Samengekomen rond de doopvont worden we allen getuigen van de doop van dit kind en gedenken we onze eigen doop. Laten we ons dan niet schamen Christus openlijk te erkennen, want het evangelie is <i>Gods reddende kracht voor allen die geloven.<i>
<---
#template:%Geloofsbelijdenis%#
<---
<i>Vragen aan de ouders<i>

Geliefden in Jezus Christus, onze Heer, in geloof moeten we de doop verlangen en niet uit gewoonte of voor de vorm. Daarom vraag ik u eerlijk te antwoorden op de volgende vragen:
 
Erkent u dat uw kind zondig en schuldig ter wereld is gekomen en daarom aan allerlei ellende en zelfs aan het eeuwig oordeel onderworpen is, en dat %hij of zij% toch in Christus voor God heilig is en daarom als lid van %zijn of haar% gemeente gedoopt behoort te zijn?
<---
Belijdt u dat de leer van het Oude en Nieuwe Testament, zoals die in de Apostolische Geloofsbelijdenis samengevat is en in deze gemeente verkondigd wordt, de ware en volkomen leer van de verlossing is?
Belooft u dat u uw %zoon of dochter% zult voorgaan in een christelijke manier van leven en %hem of haar% zo goed mogelijk zult onderwijzen en laten onderwijzen om %hem of haar% te leren begrijpen wat het betekent dat %hij of zij% gedoopt is?
 
%Vader en moeder% %Naam ouders%, wat is daarop uw antwoord?
<---
#template:%1 Bidden voor doop%#
<---
#template:Doop picto#
<---
<i>Oproep aan de gemeente<i>

Geliefde broeders en zusters, ontvang als gemeente dit kind met liefde in uw midden. Weet u geroepen deze ouders te steunen door uw voorbede en voorbeeld. Wees ook, wanneer dat nodig en mogelijk is, daadwerkelijk bereid, eraan mee te helpen dat dit kind groeit in het geloof, de genade en het kennen van onze Heer Jezus Christus. Immers, <i>wij zijn allen gedoopt in één Geest en zijn daardoor één lichaam geworden.<i> Hiertoe helpe ons de Heer door zijn Geest.
<---
#template:%2 Bidden na doop%#
