::6
Vraag:
Heeft God de mens dan zo slecht en verkeerd geschapen?

Antwoord:
Nee, God heeft de mens goed en naar zijn beeld geschapen, dat wil zeggen: in ware gerechtigheid en heiligheid, opdat hij God, zijn Schepper, naar waarheid kennen, Hem van harte liefhebben en met Hem in de eeuwige heerlijkheid leven zou, om Hem te loven en te prijzen.
::7
Vraag:
Waaruit komt deze verdorven aard van de mens dan voort?

Antwoord:
Uit de val en de ongehoorzaamheid van onze eerste voorouders, Adam en Eva, in het paradijs; want daar werd onze natuur zo verdorven, dat wij allen in zonden ontvangen en geboren worden.
::8
Vraag:
Maar zijn wij zo verdorven, dat wij helemaal onbekwaam zijn tot iets goeds en uit op elk kwaad?

Antwoord:
Ja, behalve wanneer wij door de Geest van God opnieuw geboren worden.
