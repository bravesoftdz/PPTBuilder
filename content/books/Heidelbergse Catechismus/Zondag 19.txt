::50
Vraag:
Waarom wordt eraan toegevoegd: en zit aan de rechterhand van God?

Antwoord:
Christus is opgevaren naar de hemel om Zich daar te bewijzen als het Hoofd van zijn christelijke kerk, door wie de Vader alle dingen regeert.
::51
Vraag:
Wat is voor ons de waarde van deze heerlijkheid van ons Hoofd Christus?

Antwoord:
Ten eerste giet Hij door zijn Heilige Geest in ons, zijn leden, de hemelse gaven uit. Ten tweede beschermt en bewaart Hij ons met zijn macht tegen alle vijanden.
::52
Vraag:
Welke troost schenkt u de wederkomst van Christus om te oordelen de levenden en de doden?

Antwoord:
Dat ik in alle droefheid en vervolging met opgeheven hoofd juist Hem als Rechter uit de hemel verwacht, die Zich eerst om mij voor Gods rechterstoel gesteld en heel de vloek van mij weggenomen heeft. Hij zal dan al zijn en mijn vijanden aan de eeuwige ondergang overgeven, maar mij met alle uitverkorenen tot Zich nemen in de hemelse blijdschap en heerlijkheid.



