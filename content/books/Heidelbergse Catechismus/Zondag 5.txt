::12
Vraag:
Hoe kunnen wij aan deze straf ontkomen en weer in genade aangenomen worden, nu wij naar Gods rechtvaardig oordeel straf in tijd en eeuwigheid verdiend hebben?

Antwoord:
God wil dat aan zijn gerechtigheid wordt voldaan. Daarom moeten wij òf zelf òf door een ander volkomen betalen.
::13
Vraag:
Maar kunnen wij zelf betalen?

Antwoord:
Op geen enkele manier. Wij maken de schuld juist elke dag groter.
::14
Vraag:
Kan een schepsel dat alleen maar schepsel is, voor ons betalen?

Antwoord:
Nee, want ten eerste wil God geen ander schepsel straffen voor de schuld die de mens gemaakt heeft; ten tweede kan ook geen schepsel dat alleen maar schepsel is, de last van de eeuwige toorn van God tegen de zonde dragen en andere schepselen daarvan verlossen.
::15
Vraag:
Wat voor een Middelaar en Verlosser moeten wij dan zoeken?

Antwoord:
Een Middelaar die een echt en rechtvaardig mens is en toch sterker dan alle schepselen, dat wil zeggen: die tegelijk echt God is.
